# Topic: ความอ่อนแอ

## Abstract
> ช่วงนี้เป็นช่วงที่ผมค่อนข้างอ่อนแอครับ งานเยอะไม่เท่าไรแต่สัตว์เลี้ยงผมป่วยรัวๆ บางตัวป่วยหนักก็ส่งผลกระทบกับงานและชีวิตประจำวันผมด้วย ก็เลยอยากมาแบ่งปันเรื่องความอ่อนแอ 

## Body:
### ความอ่อนแอไม่ดีจริงหรอ ?
> จริงๆ ความอ่อนแอมันดูเหมือนสิ่งที่ไม่ดี หลายคนบอกไม่อยากอ่อนแอเลยแต่ความอ่อนแอเป็นสิ่งที่พระเจ้าทราบดีคับ ว่าเราทุกคนมีใน สดุดี 73:26, เนื้อหนังของเราอาจจะทำให้เรา fail  ทำให้เราอ่อนแอในความรุ้สึก แต่ พระเจ้าไม่ พระเจ้าสร้างความแข็งให้จิตวิญญานของเรา 

### พระเจ้าจะใช้ความอ่อนแอ
> ใน Isaiah 40:29, 2 corinthians 12:9, พระเจ้าตรัสว่า พระเจ้าจะมาสู่คนที่อ่อนแอ ผมเคยสงสัยนะคับว่าทำไม แต่พอลองมานั่งทบทวนดู เคยไหมคับช่วงเวลาที่เราอ่อนแอ ช่วงเวลาที่เราไม่สามารถทำอะไรได้เลย ทำได้แค่อธิษฐาน ผมคิดว่า moment นั้นคือ moment ของการยอมจำนน เป็นช่วงเวลาที่เราปล่อยละ ผมว่าพระเจ้ารุ้ว่า exp ในจุดนี้จะหล่อเลี้ยงจิตใจเราได้ต่อไปในอนาคต เป้น exp ที่ตี๋ชอบพูดให้เราฟัง พระเจ้าต้องการให้เรามี exp เพื่อที่จะทำให้เกิดผลต่อไปได้ในอนาคต ไม่ว่าจะหลักให้ตัวเราเอง หนุนใจคนอื่น หรือใช้ในการรับใช้ตามของประทาน 

### ขอบคุณความอ่อนแอ
> แต่ในทางโลกมันก็อาจจะฟังดูยาก แต่ผมอยากจะขอบคุณพระเจ้าที่สร้างผมมาให้อ่อนแอ จริงๆ ก่อนผมมาเป็น christian ผมมูมากเลย ผมสุดตามกำลังของผมและก็อธิษฐานเหล่าทวยเทพเทวดาสุดๆ เหมือนกัน พอวันนี้ผมมาเป็นลูกพระเจ้า ผมรุ้ว่าเวลาผมอ่อนแอผมต้องไปที่ไหน ผมรุ้ว่าต้องปรึกษาใคร ไม่ต้องบุกป่า ฝ่าดง ไปหาเกจิอาจารย์ที่ไม่อาจจะช่วยผมได้ เหมือนพระเจ้าบอกว่าใน isiah ทุกวันนี้ก็ทำแค่เงียบและอยู่กับพระเจ้าเพื่อรักษาจิตใจและรับสันติสุขจากพระเจ้า 

### รับมือความอ่อนแอ
> ดังนั้นพระเจ้าจึงเสริมกำลังให้เรา อธิษฐานให้เรา ตามใน Romans 8:26 และในส่วนของเรามี 2 อย่าง
> 1. เข้ามาหาพระเจ้า, matthew 11:28 
> 2. ฝากไว้กับพระเจ้า, 1 peter 5:7
> เพราะพระเจ้าเป็นพ่อ เป็นพ่อที่ยิ่งใหญ่ เปี่ยมล้นด้วยพระปัญญา มากกว่าที่สามัญสำนึกของเราเข้าใจ ดังนั้นจึงมั่นใจได้ว่าเราจะผ่านไปได้แน่นอน 

### เข้าใจความอ่อนแอ
> ความอ่อนแอของเราในวันนี้อาจจะเป็นบทสอบ การทดลอง ความผิดพลาดหรืออะไรก็แล้วแต่ แต่ให้มั่นใจได้อย่างนึงว่าพระเจ้าเป็นพระเจ้าแห่งชัยชนะ พระเจ้าที่เข็มแข็ง พระเจ้าพระองค์นั้นเป็นหนึ่งในพันธสัญญาที่ให้ไว้กับเรา นั่นก็คือ พระวิญญานบริสุทธิ์ ตามใน 2 Timothy 1:7 พระองค์มีแผนการสำหรับเราในเหตการณ์นั้นๆ อย่างแน่นอน ดังนั้นหากเรายึดพระเจ้าไว้ สิ่งที่เหลือก็เป็นแค่เปลือก

## Closing
> สุดท้ายนี้ก็ขอหนนุนใจทุกคนด้วยคำพูดพี่ตี๋นะครับ จงขอบคุณพระเจ้าในทุกสถานการณ์ที่เกิดขึ้นแล้วรับประสบการณ์จากพระเจ้า เพื่อจะเป็นพระพรต่อไปครับ

## Praying
> ความชื่นชมยินดี, ขอให้ความชื่นชมยินดีจะสถิตย์ท่ามกลางเราแม้เราจะอ่อนแอ เหมือน Israel ที่ยากลำบากในการเดินทางแต่ก็ยังรุ้สึกดีที่เห็นเสาเมฆ เสาเพลง เพราะพระเจ้าอยู่กับพวกเขา ขอให้การทรงสถิตย์ของพระเจ้าจะดับเสียง ดับความกังวลที่โลกนี้ใส่ในใจเรา เพื่อให้เรานั้นได้ยินเสียงพระเจ้าได้ชัดขึ้น และเมื่อถึงเวลานั้นก็ขอให้จิตใจของเราจะเปิดออกเป็นแก้วที่วางเปล่า เป็นดินที่สดใหม่ พร้อมรับกำลังจากพระเจ้า รับถ้อยคำ รับการทรงนำจากพระเจ้า และจนกว่าวันที่เราจะเป็นหนึ่งเดียวกับพระองค์ขอพระเจ้าปกป้องร่างกาย จิตใจ จิตวิญญานของพวกเรา  